### Reeds op github

* [BGT IMGeo](https://github.com/Geonovum/BGT-IMGeo-standaard/ "BGT IMGeo") - Basisregistratie Grootschalige Topografie standaard
* [IMWE 2014](https://github.com/Geonovum/imwe2014 "IMWE 2014") - Het Informatiemodel Welstand maakt het mogelijk om welstandseisen te raadplegen op een digitale kaart
* [Sensor Observation Service](https://github.com/Geonovum/sospilot) - In this project air quality data provided is harvested and converted for further dispatching via the OGC SOS INSPIRE-enabled web-service and other standards like WMS/WFS
* [PDOK Kaart](https://github.com/Geonovum/pdokkaart)

### Geonovum Labs
Geonovum Labs is de benaming voor de open data, open source en open overheid werkzaamheden van Geonovum. Onder de Labs noemer worden diverse initiatieven ontplooit en getest die naar openheid van processen en producten streven door inzet van nieuwe manieren van werken en moderne instrumenten. Het doel is om de diensten en producten van Geonovum dichter bij de gebruikers te brengen en ze mee te laten praten, ontwikkelen en schrijven.

Geonovum Labs bestaat uit

* deze repository; beschrijft het globale idee en licht de _governance_ van de github organisatie toe
* een [blog](http://geonovum.github.io) 
* thematische repositories: standaarden, software, documentatie, handleidingen, etc.

#### Principes
Geonovum Labs streeft naar zoveel mogelijk openheid en interactie met gebruikers. We omarmen de volgende principes

* open source - de broncode is beschikbaar, input van gebruikers wordt zoveel mogelijk meegenomen. 
* open communicatie - de communicatie over de ontwikkelingen gebeurt in het openbaar middels bestanden in de repositories, de issue tracker en/of de wiki.

waarbij we streven naar een open ontwikkel- en besluitvormingsproces en nodigen iedereen uit om - waar mogelijk - bij te dragen. 

We zijn geinspireerd door 

* de [design principles](https://www.gov.uk/design-principles) van de Britse [Government Digital Services](https://www.gov.uk/government/organisations/government-digital-service)
* de werkwijzes van de Amerikaanse organisaties [18F](https://18f.gsa.gov/), [Code for America](http://www.codeforamerica.org/) en [Sunlight Foundation](http://sunlightfoundation.com/) 
* de [U.S. Digital Services Playbook](playbook.cio.gov)
* de (semi)overheden die op [github werken](https://government.github.com/community/)
* de doelen van de open overheid beweging zoals vastgelegd in de [Open Government Declaration](http://www.opengovpartnership.org/about/open-government-declaration)



### Meedoen
Er zijn vele manieren waarop je een bijdrage kan leveren of een gesprek kan starten. Je kan

* je aansluiten bij een van de projecten en meeschrijven aan de broncode
* documentatie schrijven voor een project 
* de software testen en problemen, bugs en suggesties aangeven in de issue tracker van elk project
* een repository helpen beheren door bijv. issues te managen en vragen te beantwoorden
* vragen stellen, suggesties doen of verzoeken indienen voor nieuwe repositories, features (voor bestaande projecten), documentatie, etc.
* een blog post schrijven over bijv. voorbeelden use case, een handleiding, etc.

Zie [CONTRIBUTING.md](https://github.com/Geonovum/geonovum-labs/blob/master/CONTRIBUTING.md "CONTRIBUTING.md") voor meer informatie over de verschillende manier waarop je mee kan doen. Ook als je bijv. nog geen github account hebt maar toch wil bijdragen.

#### Blijf op de hoogte

* abonneer je op een van de repositories
* volg de [Geonovum Labs blog](http://geonovum.github.io)


### Opbouw van de Labs repositories
Elke Geonovum Labs project heeft een eigen repository in de Geonovum github organisatie. Elke repository bevat, naast de bijbehorende broncode/documentatie/data, een drietal bestanden die _het gebruik_ van de inhoud en de  _governance_ van de repository toelichten.


* README.md - beschrijft waar het project over gaat, waar een demo versie draait, hoe het project eventueel lokaal te installeren is, wie de beheerders zijn, etc.
* CONTRIBUTING.md - beschrijft in welke mate en hoe anderen bij kunnen dragen aan het project. Bijdrages kunnen broncode zijn, maar ook documentatie, issues, suggesties, etc. 
* LICENSE.md - beschrijft welke [licentie](http://choosealicense.com/) op de repository van toepassing is.

Kom je een project tegen die een of meerdere van deze bestandne mist? Attendeer de beheerder van de repo door een issue te openen of hem/haar te benaderen via email, Twitter, etc. of voeg ze zelf toe door een pull request te doen.

#### Vragen?

Heb je vragen over een van de bovengenoemde zaken? Maak een nieuwe issue aan in de tracker en tag het met "vraag".


#### Overheid op github 


* [Provincie Noord-Holland](https://github.com/provincieNH/ILS)
* [GIS Competence Centre, Ministerie van Economische Zaken](https://github.com/MinELenI)